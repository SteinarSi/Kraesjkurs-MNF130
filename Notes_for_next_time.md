# Notater til neste gang
Hvis du skal holde ditt eget kræsjkurs i MNF130 og tenker å ta utgangspunkt i denne presentasjonen, bør du vurdere å gjøre noen av de følgende endringene.

## Generelt 
Kurset som det er tok 5t 55min, inkludert korte pauser ca hver time og en litt lengre pause når pizzaene kom.
Det er ganske lenge å holde oppmerksomheten, så enkelte seksjoner bør kanskje kuttes ned.

- [x] I tillegg bør mer forarbeid gjøres med foreleseren, for å avklare forventningene til hva de de skal kunne og hvor presist de skal svare på forskjellige oppgaver.
Spesielt på bevisoppgaver (som kanskje og kanskje ikke inkluderer alle oppgaver som begynner med 'vis at...') er det uklart hvor formelt de bør svare.
Kort sagt bør foreleseren melkes mest mulig for all info hen er villig til å dele om hva slags oppgaver de får og hvordan de skal besvares.

## Kapitlene

### Logikk
- [ ] Tradisjonelt sett har dette vært noe av det studentene har best kontroll på.
  Vi kan antagelig korte ned dette kapitlet.

### Mengdelære
- [x] Mer fokus bør legges på hvordan gjøre oppgaver og beviser på mengder uten å kun tegne vennediagrammer.
  Diagrammene fungerer utmerket for å visualisere en oppgave og se hva man egentlig skal gjøre, men ofte vil de få beviser der de for eksempel er påkrevd å gjøre dem med mengdeidentiteter.
  Ifølge Erik er et vennediagram med en setning som refererer til det i utgangspunktet et fullstendig bevis, men det er for mange måter man kan misbruke dem og skape tvetydige resultater.
  Derfor vil han gi oppgaver der vennediagrammer ikke er lov.
  Men jeg tenker likevel det fortsatt er lurt å skisse et diagram for seg selv før man begynner på beviset.

- [x] Litt det samme gjelder beviser for injektivitet og surjektivitet.
Å tegne piler mellom bobler, og skisse funksjoner i et plan, er fantastisk for å visualisere hva man skal gjøre, men er ikke i seg selv et fullstendig bevis.
Mer fokus bør rettes på hvordan føre et ordentlig bevis.
Det vil si å anta at `f(a)=f(b)` og vise at det medfører at `a=b`, og tilsvarende vise at alle `b` har en `a` slik at `f(a)=b`.

- [x] Vis gjerne også hvordan man kan gjøre oppgaven der vi får vite at `A \ B = Ø` og blir spurt om å avgjøre hva vi da vet om `A` og `B`.
Svaret er at `A` er en undermengde av `B`, og det kan vi se umiddelbart når vi tegner et diagram.

### Relasjoner
- [x] De blir fort forvirret av symmetri og antisymmetri, og tror det betyr nøyaktig det motsatte og ikke bare nesten det motsatte.
Eksemplene på symmetri og antisymmetri burde også vise relasjoner som er ingen av delene.

### Bevis
Lysbildene her er ganske greie, men mer medmenneskelig sett kan det hjelpe å begynne med å si 
"hei, dette her er nok det tyngste temaet, vi skal gjøre vårt beste med å gjøre det forståelig, men trenger en innsats fra dere også. 
Så skal vi tilbake til de lette temaene etterpå."

- [x] Kan kanskje gjøre det tydeligere at forskjellige teknikker brukes når bevisene er på forskjellige former.
  "For formen `p -> q` har vi disse teknikkene, for `!p` har vi denne, etc."
  Da kan vi også referere til ekvivalensreglene for hvordan vi kan omformulere en bevisoppgave til en annen ekvivalent form og bevise det istedet. 
  For eksempel omformulere `p -> q` til `!q -> !p`.

- [x] Vi kan vurdere å korte ned på kapitlet om beviser, og heller ta det rett etter logikkapitlet.
  Fordi spesielt kapitlene om mengdelære og relasjoner har allerede flere bevisoppgaver, og det er kanskje lettere henge med om vi flasher noen enkle eksempler på hver bevisteknikk, og så heller viser flere beviser i de andre kapitlene.
  F. eks er å bevise injektivitet et direkte bevis, surjektivitet et konstruktivt bevis, etc.

### Tallteori
- [ ] Vi glemte å gå igjennom rekurrensforhold.
  Det er kanskje her det passer best å ta det med?

- [ ] Vi bør ha med et eksempel på hva vi mener med et multiplikativt invers.
  For eksempel er det lett å løse ligningen `3x = 4` ved å gange med `1/3` på hver side, men om vi er i en modklasse kan vi ikke gjøre det fordi tallet `1/3` eksisterer ikke.

### Kryptografi
- [ ] De aller fleste studentene har allerede vært igjennom både symmetrisk og asymmetrisk kryptografi i INF140 før de begynte på MNF130.
  Unntaket er IMØ-folk, som ikke har 140 før på tredje året.
  Derfor kan vi vurdere å enten droppe temaet eller korte det ned veldig.

### Stokastisitet
- [ ] Kanskje bruke vennediagrammer også for å gi en intuisjon for sannsynlighet?
  F. eks at P(A | B) = P(A & B) / P(B) ser man lett om man tegner det.
  Å lære dem hvordan de kan gjenoppdage slike formler, istedet for å pugge dem.

### Algoritmer

### Grafer
